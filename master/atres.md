- [مقدمه](#menu)
- [کسب و کارها](#menu)
- [مدیریت محتوا](#menu)
- [مدیریت سرویس‌ها](#menu)
- [مدیریت فروش](#menu)
- [گزارش‌ها](#menu)
- [مدیریت سامانه](#menu)
  
## مقدمه
<div>
ات‌رز یک سامانه‌ی متمرکز و ابری فروش بلیت و مدیریت جاذیه‌های گردشگری است.

با استفاده از امکانات ات‌رز شما به راحتی می‌توانید جاذبه‌ها و خدمات تفریحی و گردشگری خود را ثبت کرده و به دیگران معرفی کنید. همچنین می‌توانید برای هر یک از این جاذبه‌ها و خدمات، بلیت صادر کنید و از طریق پیشخوان‌های حضوری، کیوسک‌های فروش آنلاین و یا اپلیکیشن‌ها به فروش برسانید. با استفاده از ات‌رز شما حتی می‌توانید یک سایت اختصاصی رزرو و فروش بلیت جامع و مجهز به انواع روش‌های پرداخت داشته باشید و بدون نیاز به هیچ‌گونه زیرساخت فیزیکی و سرور، فرآیند مدیریت و حسابداری و فروش خود را به راحتی انجام دهید.

علاوه بر مراکز تفریحی و گردشگری، صاحبان کسب‌وکارهایی مانند آرایشگاه‌ها، کافی‌شاپ و رستوران‌ها، کارواش‌ها، آموزشگاه‌های حضوری و آنلاین، پزشکان و… نیز می‌توانند خدمات و امکانات ات‌رز را مورد استفاده قرار دهند.

در ادامه به بررسی این خدمات و امکانات می‌پردازیم:
</div>

## کسب و کارها

****فروشندگان****
در این بخش می‌توانید اطلاعات و وضعیت انواع فروشندگان خود را مشاهده و در صورت نیاز هر یک از آن‌ها را ویرایش کنید. همچنین افزودن فروشندگان جدید در این بخش امکان‌پذیر است.

برای هر فروشنده امکان وارد کردن اطلاعات زیر وجود دارد:

1- نام و نام خانوادگی
* نام کاربری
* کد اقتصادی
* پست الکترونیکی
* تلفن همراه
* آدرس
    
-   شرح فعالیت
    
-   نوع (به عنوان مثال فروشنده‌ی حضوری، آنلاین و… )
    
-   طبقه فروشنده (به عنوان مثال پرفروش، متوسط و...)
    
-   صنف
    
-   استان و شهر
    
-   وضعیت (وضعیت می‌تواند فعال و یا غیرفعال باشد.)


---------------

****انواع فروشنده**** 
  
  در این بخش امکان مشاهده، جستجو و ویرایش فروشندگان بر اساس نوع آن‌ها وجود دارد.

****قوانین فروش****
  در این بخش می‌توانید برای فروشندگان بر اساس نوع و طبقه‌بندی آن‌ها، قوانین خاصی را تعیین کنید. برای مثال تعیین کنید که در یک بازه‌ی زمانی مشخص، تعداد مجاز یا سقف مبلغ مجاز برای فروش بلیت برای هر فروشنده، چقدر باشد. همچنین شما می‌توانید برای هر فروشنده نوع و سانس‌های مجاز برای فروش بلیت را نیز تعیین کنید.

  ****طبقه‌بندی فروش****
در این بخش می‌توانید طبقه‌بندی‌هایی را که برای فروشندگان خود تعیین کرده‌اید، مشاهده کنید. همچنین می‌توانید طبقه‌‌ی‌ جدید را نیز به فروشندگان خود اضافه کنید.

****خدمت‌دهندگان****
 این بخش مانند بخش فروشندگان است. با این تفاوت که امکان افزودن، مشاهده، حذف و ویرایش خدمت‌دهندگان در این بخش برای شما فراهم شده است.
 
****مجوز فروش****
 در این بخش می‌توانید برای هر یک از فروشندگان خود، مجوز فروش صادر کرده و یا مجوز فروش هر کدام را لغو کنید.
 
****مشتریان حقوقی****
  در بخش مشتریان حقوقی، امکان مشاهده، ویرایش، حذف و اضافه کردن مشتریان حقوقی وجود دارد. همچنین می‌توانید از اطلاعات مرتبط با آن‌ها، خروجی اکسل دریافت کنید.
    
    

## مدیریت محتوا

****مدیریت انواع محتوا****
    
در این بخش می‌توانید انواع مختلفی از محتوا را با توجه به نیاز‌هایتان تعریف کنید. برای هر محتوا می‌توانید نام، شناسه یکتا، نوع و توضیحات مرتبط با آن را وارد کنید. همچنین امکان آرشیو کردن نوع محتوایی که قبلا تعریف کردید و برای مدتی به آن نیاز ندارید نیز وجود دارد.

****افزودن محتوا****
  پس از تعریف انواع محتوا، در این بخش می‌توانیدهر محتوایی که مورد نیازتان است، تعریف کنید.

  ****مدیریت سرگرمی‌ها****
 مدیریت سرگرمی‌ها برای مراکز تفریحی مانند شهربازی‌ و یا کافه‌بازی‌ها بسیار قابل استفاده است. در این بخش می‌توانید سرگرمی‌های مختلفی که در مجموعه برای ارائه دارید را تعریف، مشاهده، ویرایش و حذف کنید. برای هر سرگرمی امکان تعریف اطلاعات زیر وجود دارد:

-   نام سرگرمی
    
-   عنوان فرعی
    
-   محل دسترسی
    
-   دسته‌بندی
    
-   بارگذاری تصاویر اصلی و فرعی
    
-   بارگذاری تیزر
    
-   توضیحات
    
****مدیریت فیلم‌ها****
  مدیریت فیلم‌ها برای مراکز مانند سینماها و یا حتی تئاترها کاربرد دارد. در این بخش می‌توانید فیلم‌های قابل نمایش خود را تعریف، مشاهده، ویرایش و یا حذف نمایید.

برای هر فیلم امکان تعریف اطلاعات زیر وجود دارد:

-   نام فیلم
  
-   کارگردان
    
-   نویسنده
    
-   تهیه‌کننده
    
-   بازیگران
    
-   سایر عوامل
    
-   سبک
    
-   مدت زمان
    
-   سال ساخت
    
-   تاریخ اکران
    
-   شرکت پخش
    
-   بارگذاری تصاویر اصلی و فرعی
    
-   بارگذاری تیزر
    
-   خلاصه داستان
    
-   وب‌سایت و شبکه‌های اجتماعی

  
  
 ****مدیریت بنرها****

## مدیریت سرویس‌ها

**مدیریت سرویس‌ها**
در این بخش جزئیات کامل مرتبط با انواع سرویس‌هایی که ارائه می‌دهید قابل تعریف، مشاهده و ویرایش است.
در این بخش شما می‌توانید هر سرویس را با وارد کردن اطلاعات زیر تعریف کنید.
-   نام سرویس
    
-   خدمت‌دهنده
    
-   دسته‌بندی
    
-   توضیحات
    
-   شرایط
    
-   محل ارائه خدمت
    
-   کدهای اقتصادی (شامل کد معین، تفصیلی، ۵ و ۶)
    
-   فروشنده‌های مجاز (می‌توانید مشخص کنید که کدام یک از فروشندگان شما، امکان فروش بلیت برای این سرویس را دارند.)
    
-   بارگذاری تصویر
    
پس از وارد کرد اطلاعات بالا سرویس تعریف می‌شود. در این مرحله می‌توانید اطلاعات تکمیلی مرتبط با فروش را نیز به شرح زیر وارد کنید.
 
 - [ ] ویرایش سانس‌ها
برای اینکه بتوانید بلیت‌ مرتبط با سرویس‌هایی که ارائه می‌دهید را به فروش برسانید، نیاز است تا برای هر کدام از آن‌ها سانس مشخص کنید. برای تعریف سانس هر سرویس، اطلاعاتی به شرح زیر از شما خواسته می‌شود:
-   بازه زمانی مجاز برای صدور بلیت
    
-   نام سانس
    
-   محتوای مرتبط
    
-   قیمت سانس
    
-   وضعیت سانس (که می‌تواند فعال یا غیرفعال باشد.)
    
-   جنسیت افراد مجاز برای استفاده از سرویس
    
-   حداقل و حداکثر طرفیت
    
-   حداقل و حداکثر سن افراد مجاز برای استفاده از سرویس

 - [ ] درصد تسهیم
در این قسمت می‌توانید سهم هر ذی‌نفع از فروش بلیت را ویرایش کنید.

 - [ ] درصد استرداد
در این قسمت می‌توانید سهم هر ذی‌نفع از استرداد بلیت را ویرایش کنید.

 - [ ] جایگاه‌های سرویس
این قسمت برای مسئولان جاذبه‌های تفریحی مثل سینماها، تئاترها و به طور کلی مراکزی که جایگاه نشستن افراد در آن مهم است، بسیار کاربرد دارد. با استفاده از امکانات این بخش به راحتی و بدون نیاز به هیچگونه زیرساخت فیزیکی یا پیاده‌سازی نرم‌افزاری می‌توانید جایگاه‌های نشستن افراد را با توجه به نیاز خودتان مشخص کنید و برای هر کدام یک شماره در نظر بگیرید. امکان مشخص کردن جایگاه، ردیف، صندلی، جهت شمارش صندلی، مشخص کردن راهرو، فعال یا غیرفعال بودن صندلی در این بخش وجود دارد.

**چاپ کد سرویس**
در این بخش می‌توانید برای هر کدام از سرویس‌هایتان یک کد QR تعریف کنید.


## مدیریت فروش

**گیشه**
**آفیش**

**مسدودی**
ممکن است به هر دلیلی نیاز پیدا کنید تا اعتبار برخی از کاربرانتان را مسدود کنید. در این بخش این امکان برای شما فراهم شده تا با وارد کردن شماره تماس کاربر، مبلغ مورد نظرتان را در حساب او مسدود کنید. همچنین امکان مشاهده سوابق مسدودی‌ها و جستجو با انواع فیلتر بر روی آن‌ها نیز وجود دارد.

**کد تخفیف**
در این قسمت می‌توانید بر روی هزینه استفاده از انواع خدمات خود تخفیف اعمال کنید. برای اعمال تخفیف امکانات زیر در اختیار شما قرار داده شده است:

-   مشخص کردن نوع تخفیف (مبلغی یا درصدی)
    
-   مشخص کردن نوع استفاده (برای مثال تخفیف یکبار مصرف است یا نامحدود)
    
-   کد
    
-   نام سرویس
    
-   صنف
    
-   تعداد
    
-   درصد تخفیف
    
-   سقف مبلغ تخفیف
    
-   تاریخ انقضا
    
-   توضیحات
    
همچنین امکان جستجو و مشاهده‌ی تخفیف‌های قبلا اعمال شده نیز با فیلترها و جزئیات کامل به همراه وضعیت و مبلغ استفاده شده‌ هر کدام نیز وجود دارد.

## گزارش‌ها

**گزارش فروش بلیت‌ها**
در این بخش می‌توانید گزارش کاملی از بلیت‌های فروخته شده به دست آورید. گزارش فروش بلیت بر اساس تاریخ، سرویس، فروشنده‌ی بلیت و محتوا، قابل جستجو و فیلتر شدن هستند.

  **لیست فاکتورها**
در این بخش می‌توانید گزارش کاملی از فاکتورهای صادر شده به دست آورید. اطلاعاتی نظیر شماره قبض، صادر‌کننده، شماره تماس مشتری، وضعیت پرداخت و… در رابطه با هر فاکتور در اختیار شما قرار داده می‌شود.

**لیست فاکتورهای من**
در این بخش می توانید اطلاعات کاملی از تمامی فاکتورهایی که خودتان صادر کرده‌اید به دست آورید. امکان جستجو بر اساس شماره قبض و تاریخ و همچنین گرفتن خروجی اکسل نیز وجود دارد.

## مدیریت سامانه

**اعلان**
با استفاده از امکان اعلان شما می‌توانید بر روی انواع نرم‌افزارهایتان، برای کاربران اعلان (Push Notification) ارسال کنید.

**مدیریت دسته‌بندی‌ها**
در این بخش می‌توانید دسته‌بندی‌های مختلفی برای خدماتی که ارائه می‌دهید، تعیین کنید.

**تنظیمات کارت‌خوان**
در این بخش این امکان در اختیار شما قرار داده می‌شود که کارتخوان‌های مجموعه‌‌تان را به سیستم ‌ات‌رز متصل کنید تا بتوانید گزارشات دقیق و کاملی از فروش هر کدام به صورت یکپارچه به دست آورید.

**تنظیمات گیشه**
در این بخش می‌توانید انواع گیشه‌های فروش بلیت خود را تعریف کرده و مشخصات مرتبط با آن‌ها را وارد کنید. اطلاعاتی که در رابطه با هر گیشه می‌توانید مشخص کنید عبارتند از:

-   زمان شروع شیفت
    
-   مدت زمان شیفت کاری
    
-   زمان رزرو صندلی
    
-   حداکثر تعداد صدور بلیت
    
-   درگاه‌های فعال برای پرداخت (شامل نقدی (Cash)، پیامکی (SMS)، درگاه آنلاین (IPG)، کارت‌خوان (POS) و…)
    
-   وضعیت فروش گیشه (که می‌تواند فعال یا غیرفعال باشد.)
    
**تنظیمات تسهیم**
در یک سناریوی کلی برای ارائه‌ی خدمات سه ذی‌نفع وجود دارد. سازمانی که خدمات متعلق به آن است، کسب‌وکاری که آن خدمات را ارائه می‌دهد و فروشندگانی که بلیت مرتبط با خدمات را به فروش می‌رسانند. در نهایت تمامی این افراد از درآمد مرتبط با جاذبه‌ی گردشگری سهمی دارند.

تنظیمات تسهیم به شما این امکان را می‌دهد که درصد سهم مربوط به هر ذی‌نفع را تعیین کنید. با این کار در زمان صدور فاکتور برای مشتری و پرداخت توسط او، سهم مربوط به هر ذی‌نفع در لحظه و به صورت خودکار با او تسویه می‌شود.

**تنظیمات استرداد**
بنا به هر دلیلی ممکن است کاربران شما از خرید برخی از بلیت‌هایشان منصرف شوند و تقاضای برگرداندن مبلغ واریزی‌شان را داشته باشند. سرویس استرداد این امکان را در اختیار شما قرار می‌دهد که سهم هر ذی‌نفع از وجه مسترد شده را تعیین کنید و به راحتی آن را به حساب مشتری بازگردانید.

  


 
